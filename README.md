# myStudentGuide
Davide Russo University Degree

Nel presente lavoro si propone la progettazione e lo sviluppo di una applicazione mobile denominata “myStudentGuide” per smartphone per la gestione personalizzata della Guida dello Studente e la consultazione dell’offerta formativa della Laurea Magistrale in Informatica dell’Università degli Studi di Salerno. Sono in molti gli studenti che non hanno mai consultato la Guida dello Studente o che non ne conoscono l’esistenza e il più delle volte sono costretti a chiedere informazioni agli uffici di competenza, ai professori o ad altri colleghi. Le Guide dello Studente sono divise per anno accademico e affrontano diversi argomenti, ma sono composte da numerose pagine che possono confondere lo studente, che potrebbe trovare difficoltà nel trovare solo le informazioni che gli interessano. Inoltre, gli studenti che si iscrivono o che sono interessati alla Laurea Magistrale in Informatica, spesso non riescono ad ottenere le informazioni che cercano in modo rapido.
Gli obiettivi che si sono voluti raggiungere sono la gestione personalizzata della Guida dello Studente e la consultazione rapida ed efficiente delle informazioni riguardanti la Laurea Magistrale in Informatica. L’applicazione “myStudentGuide”, infatti, permette all’utente di creare una personale Guida dello Studente dell’anno accademico che preferisce, scegliendo solo gli argomenti ai quali è interessato, consultandola e aggiornandola in qualsiasi momento.
II
La gestione avviene tramite l’utilizzo della libreria Java open-source iTextG, per la manipolazione dei file PDF.
L’applicazione permette anche la consultazione delle informazioni riguardanti la Laurea Magistrale in Informatica, in modo che l’utente abbia sempre con sé tutto ciò che riguarda l’Offerta Formativa corrente, i curricula a disposizione e i contatti dei docenti responsabili di questi ultimi.
